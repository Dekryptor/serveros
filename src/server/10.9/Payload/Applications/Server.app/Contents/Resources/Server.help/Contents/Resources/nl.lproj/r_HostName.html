<html lang="nl"><head><meta http-equiv="Content-Type" content="text/html; charset=utf-8"><meta name="description" content="Geef aan of alleen uw intranetgebruikers of zowel intranetgebruikers als internetgebruikers via de hostnaam van de server toegang tot uw server kunnen krijgen."><meta name="DC.Relation" scheme="URI" content="t_RegisterInternetName.html"><meta name="offlineflag" content="true"><meta name="APD.BuildID" content="B221182A-A325-11E3-B9F5-1AAD1870E736"><meta name="DC.Identifier" content="apdC57F6CFB-4B8B-4A63-B59A-8D4BF4EB3BEC"><title>Toegang tot uw server</title><meta name="robots" content="anchors"></head><body id="apdC57F6CFB-4B8B-4A63-B59A-8D4BF4EB3BEC"><div class="subjectids"><a name="apdC57F6CFB-4B8B-4A63-B59A-8D4BF4EB3BEC"></a></div><img class="topicIcon" src="../spfic.png" height="64" width="64"><h1 class="title topictitle1">Toegang tot uw server</h1><div class="body refbody"><div class="abstract">Het paneel 'Toegang tot uw server' verschijnt, zodat u kunt opgeven of de hostnaam van uw server bruikbaar is voor het gehele internet of alleen voor uw intranet (het lokale netwerk).  <span class="shortdesc">Geef aan of alleen uw intranetgebruikers of zowel intranetgebruikers als internetgebruikers via de hostnaam van de server toegang tot uw server kunnen krijgen. </span>
U kunt de hostnaam van de server invoeren in het volgende paneel.</div><div class="section"><a name="apdC57F6CFB-4B8B-4A63-B59A-8D4BF4EB3BEC__apd4ca99836-c413-4f6c-b742-49798c35db7a"><!-- --></a><table cellpadding="4" cellspacing="0" summary="" id="apdC57F6CFB-4B8B-4A63-B59A-8D4BF4EB3BEC__apd4ca99836-c413-4f6c-b742-49798c35db7a" border="0" class="simpletable"><tr class="sthead"><th valign="bottom" align="left" id="d840e31" class="stentry">Optie</th><th valign="bottom" align="left" id="d840e34" class="stentry">Beschrijving</th></tr><tr class="strow"><td valign="top" headers="d840e31" class="stentry"><p class="p">Lokaal netwerk</p></td><td valign="top" headers="d840e34" class="stentry"><p class="p">Selecteer deze optie als u gebruikers alleen via uw intranet toegang tot uw server wilt geven. Gebruikers hebben toegang tot uw server via de naam van het lokale netwerk, ook wel de "lokale-hostnaam" genoemd. Dit is meestal de computernaam van de server, aangevuld met ".local".</p><p class="p">Alleen computers in uw lokale IP-subnet hebben via de lokale netwerknaam toegang tot uw server. Vaak hebben computers op hetzelfde subnet een IP-adres dat begint met dezelfde drie cijfers, bijvoorbeeld 192.168.1. Op Windows-computers moet Bonjour Print Services voor Windows zijn ge√Ønstalleerd. Deze voorziening is beschikbaar op http://support.apple.com/kb/DL999?viewlocale=nl_NL.</p><p class="p">Als de hostnaam van de server gelijk is aan de lokale netwerknaam, biedt de server geen ondersteuning voor Kerberos of voor identiteitscontrole met eenmalige aanmelding.</p></td></tr><tr class="strow"><td valign="top" headers="d840e31" class="stentry">Lokaal netwerk en VPN</td><td valign="top" headers="d840e34" class="stentry"><p class="p">Selecteer deze optie als intranetgebruikers via de hostnaam van de server en internetgebruikers via een VPN-verbinding toegang tot deze server mogen krijgen. Als u internetgebruikers via een VPN-verbinding beveiligde toegang tot uw server wilt geven, schakelt u in het programma Server de VPN-voorziening in nadat u de serverconfiguratie hebt afgerond.</p><p class="p">Als uw intranet een DNS-server heeft, moet deze zodanig zijn geconfigureerd dat daarop het IP-adres wordt opgezocht aan de hand van de hostnaam van de server en andersom. Dit betekent dat een DNS-server over records moet beschikken voor een forward lookup (een A-record) en een reverse lookup (een PTR-record). Vraag uw DNS-serverbeheerder om deze DNS-records te configureren voor uw server.</p><p class="p">Als uw intranet geen DNS-server heeft, configureert de configuratie-assistent uw server voor een minimale DNS-voorziening, zodat uw gebruikers de hostnaam van uw server kunnen gebruiken op uw intranet.</p></td></tr><tr class="strow"><td valign="top" headers="d840e31" class="stentry"><p class="p">Domeinnaam</p></td><td valign="top" headers="d840e34" class="stentry"><p class="p">Selecteer deze optie wanneer internetgebruikers en intranetgebruikers via dezelfde hostnaam toegang tot uw server mogen krijgen.</p><p class="p">De DNS-servers die u gebruikt voor het internet, moeten zodanig zijn geconfigureerd dat daarop het IP-adres wordt opgezocht aan de hand van de hostnaam van de server en andersom. Dit betekent dat een DNS-server over records moet beschikken voor een forward lookup (een A-record) en een reverse lookup (een PTR-record). Vraag uw internetaanbieder of DNS-hostingaanbieder om deze DNS-records voor u te configureren.</p><p class="p">Als binnen uw intranet een DNS-server aanwezig is, moet deze ook worden geconfigureerd met records voor forward en reverse lookup. Vraag de DNS-serverbeheerder van uw intranet om deze DNS-records te configureren voor uw server.</p><p class="p">Als uw intranet geen DNS-server heeft, configureert de configuratie-assistent uw server voor een minimale DNS-voorziening, zodat uw gebruikers de hostnaam van uw server kunnen gebruiken op uw intranet.</p></td></tr></table></div></div><div class="related-links"><div class="relinfo"><strong>Verwante informatie</strong><br><div><a class="link" href="t_RegisterInternetName.html" title="Als u wilt dat internetgebruikers via de hostnaam van de server toegang tot de server kunnen krijgen, moet u de hostnaam van de server registreren.">De internethostnaam van de server registreren</a></div><div><a class="link" href="#r_DNSrecords">DNS instellen voor uw server</a></div></div></div></body></html>