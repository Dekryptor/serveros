<html lang="it"><head><meta http-equiv="Content-Type" content="text/html; charset=utf-8"><meta name="description" content="Imposta l'indirizzo e i nomi che identificano il server sul network."><meta name="DC.Relation" scheme="URI" content="t_RegisterInternetName.html"><meta name="offlineflag" content="true"><meta name="APD.BuildID" content="D424C8DA-A3D0-11E3-B9F5-1AAD1870E736"><meta name="DC.Identifier" content="apd19E2A330-F793-41F5-9C33-299593E4E290"><title>Connettersi al server</title><meta name="robots" content="anchors"></head><body id="apd19E2A330-F793-41F5-9C33-299593E4E290"><div class="subjectids"><a name="apd19E2A330-F793-41F5-9C33-299593E4E290"></a></div><img class="topicIcon" src="../spfic.png" height="64" width="64"><h1 class="title topictitle1">Connettersi al server</h1><div class="body refbody"><p class="shortdesc summary-only">Imposta l'indirizzo e i nomi che identificano il server sul network.</p><div class="section"><p class="p">Utilizza il pannello “Connettersi al server” per configurare i nomi che gli altri utilizzano per connettersi al server.</p><table cellpadding="4" cellspacing="0" summary="" border="0" class="simpletable"><tr class="sthead"><th valign="bottom" align="left" id="d315e31" class="stentry">Opzione</th><th valign="bottom" align="left" id="d315e34" class="stentry">Descrizione</th></tr><tr class="strow"><td valign="top" headers="d315e31" class="stentry"><p class="p">Nome computer</p></td><td valign="top" headers="d315e34" class="stentry"><p class="p">Questo appare nelle sezioni AirDrop o Condivisione della barra laterale del Finder su altri computer Mac. Altri computer possono utilizzare il nome del computer per connettersi al server per la condivisione dei file o dello schermo se ha questi servizi attivi.</p></td></tr><tr class="strow"><td valign="top" headers="d315e31" class="stentry"><p class="p">Nome host</p></td><td valign="top" headers="d315e34" class="stentry"><p class="p">L'assistente di configurazione del server prova a determinare il nome host da un server DNS disponibile sul network.</p><div class="p">Di seguito alcune ragioni per cui l'assistente di configurazione del server potrebbe non essere in grado di determinare il nome host del server:<a name="apd19E2A330-F793-41F5-9C33-299593E4E290__ul_wjz_p4v_gg"><!-- --></a><ul class="ul" id="apd19E2A330-F793-41F5-9C33-299593E4E290__ul_wjz_p4v_gg"><li class="li">L'assistente non riesce a trovare un server DNS sul network Intranet o Internet configurato correttamente per il server.</li><li class="li">Il server ha ricevuto le impostazioni di connessione network non corrette da un server DHCP, che potrebbe essere il router Internet.</li><li class="li">L'intranet non dispone di un server DHCP, quindi devi inserire manualmente le impostazioni di connessione network del server.</li></ul>
Per informazioni su come deve essere configurato il server DNS, consulta le seguenti opzioni. Se il server ha ricevuto le impostazioni di connessione network non corrette da un server DHCP o se la intranet non dispone di un server DHCP, puoi configurarne uno oppure puoi modificare le impostazioni network del server nel pannello “Modifica network”.</div><p class="p">Se inserisci un nome host, segui queste linee guida:</p><dl class="dl"><dt class="dt dlterm">Nome host per un network locale:</dt><dd class="dd"><p class="p">Peri consentire agli utenti di accedere al server solo dalla intranet, inserisci un nome host che termina con .local, ad esempio server.local. Questo è un nome network locale, anche chiamato nome host locale. </p><p class="p">Solo i computer nella sottorete IP possono accedere al server usando il suo nome network locale. Normalmente, i computer nella stessa sottorete hanno indirizzi IP che cominciano con gli stessi tre gruppi di numeri, ad esempio, 192.168.1. I computer Windows devono avere installato i Servizi di stampa Bonjour per Windows. Sono disponibili all'indirizzo support.apple.com/kb/DL999?viewlocale=it_IT.</p><p class="p">Se il nome host del server corrisponde al suo nome network locale, il server non supporta Kerberos o l'autenticazione ad accesso singolo.</p></dd><dt class="dt dlterm">Nome host per un network privato:</dt><dd class="dd"><p class="p">Per permettere agli utenti di accedere a questo server usando il suo nome host dall'intranet e usando una connessione VPN da Internet, inserisci un nome host che termina con .private, ad esempio server.esempio.private.</p><p class="p">Se l'intranet dispone di un server DNS, questo deve essere configurato per utilizzare il nome host del server per cercare il suo indirizzo IP e viceversa. Ciò significa che il server DNS deve disporre di record per la ricerca in avanti (un record A) e per la ricerca inversa (un record PTR). Chiedi all'amministratore del server DNS di configurare questi record DNS sul server.</p><p class="p">Se l'intranet non dispone di un server DNS, l'assistente configurazione server configura il server per fornire un servizio DNS minimo in modo che gli utenti possano utilizzare il nome host del server sull'intranet.</p></dd><dt class="dt dlterm">Nome host per Internet:</dt><dd class="dd"><p class="p">Per permettere agli utenti di accedere al server usando lo stesso nome host su Internet e sull'intranet, inserisci il nome host che hai registrato con un sito di registrazione di nomi domino.</p><p class="p">I server DNS che utilizzi per Internet devono essere configurati per utilizzare il nome host del server per cercare il suo indirizzo IP e viceversa. Ciò significa che il server DNS deve disporre di record per la ricerca in avanti (un record A) e per la ricerca inversa (un record PTR). Chiedi al servizio di hosting DNS o all'ISP di configurare per te questi record DNS.</p><p class="p">Se l'intranet dispone di un server DNS, anche questo deve essere configurato con i record per la ricerca in avanti e inversa. Chiedi all'amministratore del server DNS intranet di configurare questi record DNS per te.</p><p class="p">Se l'intranet non dispone di un server DNS, l'assistente configurazione server configura il server per fornire un servizio DNS minimo in modo che gli utenti possano utilizzare il nome host del server sull'intranet.</p></dd></dl><div class="note note"><span class="notetitle">Nota:</span> Seleziona un nome host con attenzione. Modificare il nome host in un secondo momento potrebbe non essere conveniente, in particolare per gli utenti. Per esempio, gli utenti devono riconfigurare i loro computer e informare altri che i loro indirizzi e-mail sono cambiati. </div></td></tr><tr class="strow"><td valign="top" headers="d315e31" class="stentry"><p class="p">Indirizzo network</p></td><td valign="top" headers="d315e34" class="stentry"><p class="p">L'indirizzo IP numerico che identifica in modo univoco il server sul network. L'indirizzo network potrebbe essere impostato inizialmente come l'indirizzo IP che il server riceve dal server DHCP sul network. Fai clic su “Modifica network” per cambiare l'indirizzo network.</p><p class="p">Il server dovrebbe utilizzare sempre lo stesso indirizzo IP, in modo che gli altri utenti possano connettersi al server in modo affidabile. Se l'indirizzo IP del server cambia, gli utenti non sono in grado di connettersi ad esso.</p><p class="p">Di seguito i modi per mantenere immutato l'indirizzo IP del server:</p><a name="apd19E2A330-F793-41F5-9C33-299593E4E290__apd17680b56-1f76-4f3b-99ec-c9b55dbd5231"><!-- --></a><ul class="ul" id="apd19E2A330-F793-41F5-9C33-299593E4E290__apd17680b56-1f76-4f3b-99ec-c9b55dbd5231"><li class="li">Se il server riceve la connessione Internet da un router con DHCP, come ad esempio una base AirPort, puoi configurare il DHCP del router per assegnare sempre lo stesso indirizzo IP al server. Questa caratteristica viene anche chiamata “mappatura statica” o “prenotazioni DHCP”. Se il network dispone di un altro server DHCP, chiedi all'amministratore di configurare la mappatura statica per il server.</li><li class="li">Se il server dispone di una connessione Internet diretta, ad esempio tramite un modem DSL o via cavo diverso da un router, ottieni un indirizzo IP statico (fisso) dal tuo ISP. Se necessario, puoi generalmente acquistarne uno.</li><li class="li">Se il server non è connesso a Internet e la Intranet non dispone di un server DHCP, fai clic su “Modifica network” per inserire manualmente un indirizzo IP statico. </li></ul></td></tr><tr class="strow"><td valign="top" headers="d315e31" class="stentry"><p class="p">Modifica network</p></td><td valign="top" headers="d315e34" class="stentry"><p class="p">Fai clic per modificare l'indirizzo network del server o altre impostazioni di connessione network. </p></td></tr></table><p class="p">Il Mac ha anche un nome host locale, come server.local, che non viene mostrato in questo pannello e non viene registrato con qualsiasi server DNS. I computer sulla stessa Intranet (sottorete IP) come il server, possono utilizzare il suo nome host locale anziché il nome host registrato per connettersi al server. Il nome host locale deriva per default dal nome del computer. Per modificarlo, utilizza Server app dopo aver terminato la configurazione del server. Seleziona il server, quindi scegli il pannello Network.</p></div></div><div class="related-links"><div class="relinfo"><strong>Informazioni correlate</strong><br><div><a class="link" href="#r_DHCPforServer">#r_DHCPforServer</a></div><div><a class="link" href="t_RegisterInternetName.html" title="Per consentire agli utenti di accedere al server mediante il nome host su Internet, devi registrare il nome host del server.">Registrare il nome host Internet del server</a></div><div><a class="link" href="#r_DNSrecords">#r_DNSrecords</a></div></div></div></body></html>