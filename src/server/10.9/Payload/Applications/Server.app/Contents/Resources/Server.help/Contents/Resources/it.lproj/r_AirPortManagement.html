<html lang="it"><head><meta http-equiv="Content-Type" content="text/html; charset=utf-8"><meta name="description" content="Gestire un dispositivo AirPort per fornire accesso ai servizi selezionati ai computer su Internet e per consentire agli utenti di eseguire il login al network con il loro nome e la loro password."><meta name="offlineflag" content="true"><meta name="APD.BuildID" content="D424C8DA-A3D0-11E3-B9F5-1AAD1870E736"><meta name="DC.Identifier" content="svrasst_airport"><title>Gestione AirPort</title><meta name="robots" content="anchors"></head><body id="svrasst_airport"><div class="subjectids"><a name="svrasst_airport"></a></div><img class="topicIcon" src="../spfic.png" height="64" width="64"><h1 class="title topictitle1">Gestione AirPort</h1><div class="body refbody"><p class="shortdesc summary-only">Gestire un dispositivo AirPort per fornire accesso ai servizi selezionati ai computer su Internet e per consentire agli utenti di eseguire il login al network con il loro nome e la loro password.</p><div class="section"><p class="p">Il pannello “Gestione AirPort” appare se l'interfaccia network primaria del server è connessa a Internet tramite AirPort Extreme Base Station o Time Capsule. Inoltre, AirPort Extreme Base Station o Time Capsule, devono avere l'opzione “Condivisione connessione” deve essere impostata su “Condividi indir. IP pubbl.” (cioè una connessione Internet).</p><p class="p">Usa il pannello “Gestione AirPort” per autorizzare OS X Server alla gestione di un dispositivo AirPort. OS X Server può gestire una base AirPort Extreme (802.11n) o un dispositivo Time Capsule. </p><p class="p">Per autorizzare la gestione AirPort, inserisci la password per la base station o per Time Capsule (non la password del network Wi-Fi).</p><p class="p">Server app configura il server DHCP del dispositivo AirPort per prenotare l'indirizzo IP del server e per assegnare sempre tale indirizzo IP al server.</p><p class="p">Puoi utilizzare Server app per scegliere servizi pubblici ai quali è possibile accedere da computer su Internet. OS X Server configura il tuo dispositivo AirPort per esporre tali servizi pubblici su Internet. Il processo di esposizione di servizi singoli su Internet viene chiamato “mappatura porta” o “ridirezionamento porta”.</p><p class="p">Puoi anche usare Server app per consentire agli utenti di accedere al tuo network wireless usando il loro nome utente e password, invece della password del network Wi-Fi. In questo caso, il server fornisce un RADIUS (Remote Authentication Dial In User Service) per il dispositivo AirPort e autorizza tutti gli account utente sul server ad accedere al network wireless .</p><p class="p">Se desideri esporre i servizi pubblici su Internet tramite un dispositivo AirPort o altri router e il server VPN fornisce il servizio agli utenti che hanno il loro dispositivo AirPort o altri router configurati per condividere una connessione Internet, l'indirizzo IP del server non può iniziare con gli stessi tre numeri degli indirizzi IP degli utenti VPN, come ad esempio 10.0.1 o 192.168.1.</p><p class="p">Per gestire il dispositivo AirPort dopo aver installato Server app, seleziona il dispositivo AirPort nella barra laterale. Sarà vicino alla parte superiore della barra laterale nella sezione Hardware.</p></div></div></body></html>