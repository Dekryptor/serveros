<html lang="it" xml:lang="it"><head><meta http-equiv="Content-Type" content="text/html; charset=UTF-8"><title>Gestione AirPort</title><link rel="Index" href="index.html"><meta name="description" content="Gestire un dispositivo AirPort per fornire accesso ai servizi selezionati ai computer su Internet e per consentire agli utenti di eseguire il login al network con il loro nome e la loro password."><meta name="robots" content="index"></head><body id="apdCC497E80-052C-4F0A-878C-1D7D6B34ADDF" lang="it" dir="ltr" class="AppleTopic"><a name="apdCC497E80-052C-4F0A-878C-1D7D6B34ADDF"></a><img class="topicIcon" src="../GlobalArt/spfic.png" alt="" height="64" width="64"><h1>Gestione AirPort</h1><p>Il pannello “Gestione AirPort” appare se l'interfaccia network primaria del server è connessa a Internet tramite una base AirPort Extreme o AirPort Time Capsule. Inoltre, una base AirPort Extreme o AirPort Time Capsule, deve avere l'opzione “Condivisione connessione” impostata su “Condividi indir. IP pubbl.” (cioè una connessione Internet).</p><p>Utilizza il pannello “Gestione AirPort” per autorizzare OS X Server a gestire una base AirPort Extreme (802.11n) o AirPort Time Capsule.</p><p>Per autorizzare la gestione AirPort, inserisci la password del dispositivo AirPort (non la password del network Wi-Fi).</p><p>Server app configura il server DHCP del dispositivo AirPort per prenotare l'indirizzo IP del server e per assegnare sempre tale indirizzo IP al server.</p><p>Puoi utilizzare Server app per scegliere servizi pubblici ai quali è possibile accedere da computer su Internet. OS X Server configura il tuo dispositivo AirPort per esporre tali servizi pubblici su Internet. Il processo di esposizione di servizi singoli su Internet viene chiamato <em>mappatura porta</em> o <em>ridirezionamento porta</em>.</p><p>Puoi anche usare Server app per consentire agli utenti di accedere al tuo network wireless usando il loro nome utente e password, invece della password del network Wi-Fi. In questo caso, il server fornisce il protocollo RADIUS (Remote Authentication Dial In User Service) per il dispositivo AirPort e autorizza tutti gli account utente ad accedere al network wireless.</p><p>Se desideri esporre i servizi pubblici su Internet tramite un dispositivo AirPort o altri router e il server VPN fornisce il servizio agli utenti che hanno il loro dispositivo AirPort o altri router configurati per condividere una connessione Internet, l'indirizzo IP del server non può iniziare con gli stessi tre numeri degli indirizzi IP degli utenti VPN, come ad esempio 10.0.1 o 192.168.1.</p><p>Per gestire il dispositivo AirPort dopo aver installato l'app Server, seleziona il dispositivo AirPort nella barra laterale dell'app Server, accanto alla parte superiore della sezione Hardware.</p></body></html>