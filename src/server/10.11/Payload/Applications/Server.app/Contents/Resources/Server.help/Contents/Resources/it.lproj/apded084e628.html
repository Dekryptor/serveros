<html lang="it" xml:lang="it"><head><meta http-equiv="Content-Type" content="text/html; charset=UTF-8"><title>Test di raggiungibilità</title><link rel="Index" href="index.html"><meta name="description" content="Il test di raggiungibilità ti consente di sapere quanto è accessibile il server a Internet."><meta name="robots" content="index"></head><body id="apded084e628" lang="it" dir="ltr" class="AppleTopic"><a name="apded084e628"></a><img class="topicIcon" src="../GlobalArt/spfic.png" alt="" height="64" width="64"><h1>Test di raggiungibilità</h1><p>Il test di raggiungibilità ti consente di sapere quanto è accessibile il server a Internet.</p><p>A meno che il server non abbia un indirizzo IP pubblico e non sia connesso a Internet senza un router o un gateway, non tutti i servizi attivi potrebbero essere disponibili ai client su Internet. Il test di raggiungibilità mostra quali servizi sono disponibili a tali client.</p><div class="Subhead"><p class="Name">Come funziona il test di raggiungibilità?</p><p>L'app Server si connette in maniera sicura a Apple e chiede a server automatizzati Apple di tentare di connettersi al tuo server per ogni servizio abilitato. Dato che i server Apple si trovano al di fuori del tuo network locale, possono simulare client esterni che tentano di connettersi al tuo server. I risultati vengono mostrati nell'app Server.</p><p>I server Apple verificano la presenza di:</p><ul><li><p>Un indirizzo IP accessibile esternamente.</p></li><li><p>Uno nome host pubblico.</p></li><li><p>Un handshake con ciascun servizio abilitato sul server. Non viene scambiata nessun'altra informazione a parte la disponibilità della connessione.</p></li><li><p>Inoltro delle porte correttamente configurato, se necessario.</p></li></ul><p>Apple non conserva alcuna informazione personale e trasmette solo le informazioni sulla configurazione necessarie a comunicare ai server Apple quali tipi di connessione verificare.</p></div><div class="Subhead"><p class="Name">Perché dovrei utilizzare il test di raggiungibilità?</p><p>Il servizio ti fornisce un metodo affidabile per fare in modo che una sorgente esterna verifichi la tua connettività network. È frustrante quando si crede di aver configurato tutto in maniera corretta, ma non si ha alcun modo per verificare le connessioni. Il servizio ti fornisce un riscontro istantaneo e ti permette di sapere se la configurazione consente l'accesso esterno.</p></div><div class="Subhead"><p class="Name">Come disabilito il servizio?</p><p>Per disabilitare il test di raggiungibilità, consulta <a href="apd30f578521.html" data-xref="apd30f578521" data-target-type="topic">Disabilitare i test di raggiungibilità</a>.</p></div></body></html>